# Literatür Taraması {docsify-ignore-all}
***
#### __Materyal Listesi__

- [Çocuğa Karşı Şiddet İzleme ve Göstergeler: Literatür Taraması - *UNICEF*](#Çocuğa-karşı-Şiddet-İzleme-ve-göstergeler-literatür-taraması)
- [Çocuk Evlilikleri ve Sağlık - *UNFPA*](#Çocuk-evlilikleri-ve-sağlık)
- [Çocuk Evlilikleri hakkında Yazılmış Makaleler ve Çalışmalar - *UNFPA*](#Çocuk-evlilikleri-hakkında-yazılmış-makaleler-ve-Çalışmalar)

## Çocuğa Karşı Şiddet İzleme ve Göstergeler: Literatür Taraması
*LTR_01*

**ÖZET**  
Bu literatür çalışması, çocuklara karşı şiddetin izlenmesine yönelik var olan bilgi ve deneyimleri güçlü ve zayıf yönleriyle birlikte ele alarak, Türkiye’de sivil toplum örgütleri tarafından konuyla ilgili yapılan çalışmalara destek sağlamayı amaçlamaktadır. Bu çalışma, AB finansmanıyla UNICEF tarafından yürütülen Güneydoğu Avrupa’da Çocukların Şiddetten Korunması Projesi kapsamında yapılmıştır. Proje, sivil toplum örgütlerinin yerel ve ulusal düzeyde çocuğa karşı şiddetle ilgili politika yapım sürecindeki katılımının, veri toplama, izleme ve değerlendirme alanlarında farkındalık ve kapasite geliştirme eğitimleri ile güçlendirilmesini hedeflemektedir
Bu çalışma da söz konusu eğitimlerin ve göstergelerin hazırlanmasındaki ilk aşamadır ve çocukların durumunun izlenmesine yönelik farklı yaklaşımları, bunların uygulama örnekleri ve gerektirdiği beceriler ile BM Çocuğa Karşı Şiddet Araştırması’nda tanımlanan beş temel alanda geliştirilmiş çocuğa karşı şiddet göstergelerini içermesi beklenmektedir. Ayrıca UNICEF’in araştırmasını da kapsayacak şekilde, Türkiye’de çocuğa karşı şiddete ilişkin bilgi sağlaması ve AB kuruluşları tarafından yapılan konuyla ilgili çalışmalara atıfta bulunulması da beklenmektedir.
Bu kapsamda, ODTÜ, Bilkent ve Ankara Üniversiteleri’nin veri tabanları ile UNICEF, ICC ve Öz-Ge
Der’in arşivleri taranmış ve 200’den fazla kaynağa (kitap, rapor, kılavuz, eğitim materyali, AB
proje dokümanı, akademik makale vb) ulaşılmıştır. 20 günlük zaman sınırı göz önüne alınarak,
ulaşılan yaklaşık 200 kaynak, bazı kriterler doğrultusunda değerlendirilerek, kapsama alınmış ya
da elenmiştir. Buna göre;  
• çocuğun şiddetten masun olma hakkının izlenmesi,
• çocuk haklarının uygulanmasının izlenmesi,  
• bunların göstergeler aracılıyla izlenmesi konularını içeren ve BM kurumları, Avrupa Birliği kurumları ya da fonuyla ve ilgili diğer uluslararası sivil toplum örgütleri tarafından geliştirilmiş izleme modelleri kapsama alınmıştır.
Ayrıca, BM Çocuğa Karşı Şiddet Araştırması ile BM Çocuk Hakları Komisyonu’nun 13. Genel Yorumu ve Türkiye Sonuç Gözlemleri temel kaynaklar olarak belirlenmiştir. 2000 yılından önce yapılmış ve yayınlanmış çalışmalar kapsama dahil edilmemiştir.
Çalışmanın temel bulguları şu şekilde özetlenebilir:  
• Çocukların durumunun izlenmesinde kabaca üç aşama olduğu söylenebilir. Çocukların gelişim çıktıları izlenirken, bu yaklaşım çocuğun iyi halinin izlenmesine ve son olarak da hak temelli izlemeye evrilmiştir. Çocuk haklarının izlenmesindeki bu değişim, çocuklara ilişkin yaklaşım ve anlayışın değişmesi ile açıklanabilir.  
• İnsan hakları ve çocuk hakları alanında, özellikle devletlerin sosyal ve ekonomik haklara ilişkin  
sorumluluklarını yerine getirip getirmediğini göstergeler aracılığıyla izlemeye dair yazılı materyaller giderek artmaktadır.
• BM Ekonomik ve Sosyal Konseyi’nin çalışmalarına dayanarak, BM İnsan Hakları Yüksek Komiserliği, göstergelerin geliştirilmesinde kullanılmak üzere, uluslararası insan hakları normlarına dayanan standart bir çerçeve geliştirmektedir.  
• Çocuk hakları, engelli hakları, kadın hakları ve insan hakları alanlarında izleme yapan birçok kuruluşlar arası inisiyatif bulunmaktadır (BM OHCHR İnsan Hakları Göstergeler Grubu, UNICEF ve AB ortaklığı ile geliştirilen çocuk haklarını izleme mekanizması, Çocuk Koruma ve Değerlendirme Grubu (MERG) gibi).  
• BM Çocuk Hakları Komitesi’nin genel yorumlarının, göstergeler aracılığıyla izleme araçlarına dönüştürülmesine yönelik bir eğilim olduğu görülmektedir (Örneğin, çocuk haklarının erken çocuklukta uygulanmasına yönelik genel yorum 7, çocuğun görüşünün alınmasına yönelik genel yorum 12, çocuğun şiddetten masun olma hakkına ilişkin genel yorum gibi).  
• Devletlerin üç temel yükümlülüğüne tekabül eden hak temelli göstergeler geliştirmek için, çocuk hakları alanında hak temelli izleme ve yükümlülük yaklaşımının (saygı, koruma, gerçekleştirme) kullanılması konusunda ortaklaşıldığı görülmektedir.  
• Çocukların durumunun izlenmesinde şiddet göreli olarak yeni bir alandır ve BM Şiddet
Araştırması’nın bu süreci hızlandırıcı etkisi olmuştur. Bu anlamda çocuğa karşı şiddet,doğrudan belirli bir alandaki belirli bir şiddet biçimini izlemeye yönelik ya da hak temelli yaklaşım çerçevesinde oluşturulan mekanizmalar aracılıyla izlenmektedir. Örneğin, cezaevlerindeki şiddete yönelik Save the Children bir izleme modeli geliştirmiş ve bunu dört ülkede bir sefer olmak üzere uygulamıştır. AB Temel Haklar Temsilciliği’nin geliştirdiği çocuklara yönelik hak temelli izleme mo-delinde, şiddet temel alanlardan biri olarak tanımlanmıştır. Bu model henüz uygulanmamıştır.  
• Dolayısıyla bu literatür taraması kapsamında değerlendirilen izleme çalışmalarının önemli kısmı tek seferlik olup, sonrasında yapılacak izleme çalışmaları için başlangıç noktası niteliğindedir.  
• Hak temelli yaklaşım, sivil toplum örgütlerini de izleme ve değerlendirme sürecinin aktörleri olarak tanımlamaktadırlar. Özellikle ulusal düzeyde bağımsız izleme mekanizmaları oluşturulması konusunda savunuculuk yaparak bu sürece katılımları beklenmektedir. Şiddetin izlenmesinde yetersiz olan istatistiki verilerin, sivil toplum örgütlerinin hazırladığı araştırma ve raporların sağladığı nitel veri ile desteklenmesi tavsiye edilmektedir. BM Çocuk Hakları Komitesi’ne sunulan gölge raporlar da şiddetin izlenmesinde temel kaynaklar arasında tanımlanmaktadır.

?> *Kuruluş adı: UNICEF; 2013, Türkçe Tema: Çocuğa karşı şiddet, Çocuk yaşta, erken yaşta ve zorla evlilik*

[Dokümanı İncele](downloads\LTR\LTR_01.pdf ':ignore')

[Materyal Listesine Geri Dön](#materyal-listesi)
***

## Çocuk Evlilikleri ve Sağlık
*LTR_02*

**ÖZET**  
UNFPA stajyerleri tarafından hazırlanan çalışma, sağlık alanında gerçekleştirilen akademik çalışmalara ilişkin özet bilgileri içermektedir.

?> *Kuruluş adı: UNFPA; 2018, Türkçe Tema: Çocuk yaşta evlilik, Sağlık*

[Dokümanı İncele](downloads\LTR\LTR_02.pdf ':ignore')

[Materyal Listesine Geri Dön](#materyal-listesi)
***

## Çocuk Evlilikleri hakkında Yazılmış Makaleler ve Çalışmalar
*LTR_03*

**ÖZET**  
UNFPA stajyerleri tarafından hazırlanan çalışma, ağırlıklı olarak sosyal bilimler olmak üzere çeştili alanlarda gerçekleştirilen akademik çalışmalara ilişkin özet bilgileri içermektedir.

?> *Kuruluş adı: UNFPA; 2018, Türkçe Tema: Çocuk yaşta evlilik, Sosyal bilimler*

[Dokümanı İncele](downloads\LTR\LTR_03.pdf ':ignore')

[Materyal Listesine Geri Dön](#materyal-listesi)